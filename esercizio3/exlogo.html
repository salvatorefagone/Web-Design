<!DOCTYPE html>
<html>
    <head>
        <title>Logo</title>
        <link rel="stylesheet" type="text/css" href="stile.css">
    </head>
    <body>
        <img class="logo" src="img/5847e798cef1014c0b5e480e.png" alt="logo lego">
        <h1>Il logo della Lego</h1>
        <p class="testo">The Lego Group (il cui marchio viene reso graficamente come LEGO) è un'azienda danese produttrice di giocattoli fondata nel 1932 da Ole Kirk Kristiansen; è nota internazionalmente per la sua linea di mattoncini assemblabili la cui produzione iniziò nel 1949, ma soltanto nel 1958 essi assunsero la particolare forma che ne caratterizzerà l'assemblaggio; il nome venne ideato nel 1934 dall'unione delle parole danesi "leg godt" che significa "gioca bene". Per fatturato è la maggiore azienda produttrice di giocattoli al mondo.

            Dopo l'iniziale serie classica, vennero aggiunte alla produzione altre serie dedicate a bambini di età inferiore come i Duplo, con elementi modulari più grandi; mentre, per una età più matura, sono state create la serie LEGO Technic, con elementi più complessi e funzioni personalizzabili (serie LEGO Mindstorms) e LEGO Architecture per ricreare le opere d'arte che hanno fatto la storia dell'umanità.
            
            Sono state create anche linee tematiche di giocattoli ispirate a lungometraggi cinematografici come: Harry Potter, Indiana Jones, Batman, Star Wars, LEGO Marvel's Avengers, Il Signore degli Anelli, LEGO Jurassic World o Pirati dei Caraibi.
        
            LEGO ha poi realizzato una catena di parchi di divertimento a tema basati sui propri giocattoli in varie parti del mondo; il primo Legoland venne inaugurato a Billund, Danimarca nel 1968 e altri seguirono oltre che in Europa anche negli Stati Uniti e in Giappone.

            Ispirandosi al design dei giocattoli sono stati realizzati alcuni lungometraggi cinematografici animati come The LEGO Movie, a lui seguirono LEGO Batman - Il film, LEGO Ninjago - Il film e The LEGO Movie 2 - Una nuova avventura, oltre a serie di videogame.

            Ulteriore sviluppo è stato quello di sviluppare l'idea di giocare seriamente nelle organizzazioni, creando un apposito settore didattico chiamato LEGO Serious Play.

            La LEGO Group è posseduta dal 75% dalla holding KIRKBI mentre il restante 25% da LEGO Foundation attraverso Koldingvej 2, Billund A/S.

            Nel 2019 la LEGO Group ha acquistato attraverso KIRKBI la Merlin Entertainments, proprietaria tra le altre cose del museo delle cere Madame Tussauds e del parco di divertimenti Gardaland, dove è stato inaugurato il primo Legoland Water Park europeo.
        </p>
    </body>
</html>